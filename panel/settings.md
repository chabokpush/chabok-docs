---
id: settings
title: تنظیمات
layout: panel
permalink: panel/settings.html
prev: inbox.html
---

صفحه تنظیمات پنل برای مدیریت و ذخیره اطلاعات مربوط به حساب شما طراحی شده است. تمام اطلاعات حساب و دسترسی‌های شما مانند شناسه اپ، کلید SDK،  توکن دسترسی، شناسه‌های مخصوص پوش نوتیفیکیشن برای هر پلتفرم (GCM،APN،WNS و Web) و غیره در این صفحه قرار دارد.

#### پلتفرم‌ها

در این قسمت برای هر پلتفرم یک کارت آورده شده است. این کارت شبیه کارت‌های صفحه مستندات است با این تفاوت که یک بخش **تنظیمات** به آن اضافه شده است. این بخش برای **راه‌اندازی و وارد کردن شناسه‌های پوش نوتیفیکیشن** هر سرویس است. نشان **فعال** که مشاهده می‌نمایید به معنای ثبت موفقیت آمیز دستگاه کاربر و **مشاهده آن در بخش مشترکین** و همچنین کامل نمودن تنظیمات آن است. در صورتی که شما تنظیمات را هم تکمیل نموده باشید اما دستگاه کاربر در بخش مشترکین نمایش داده نشود، نشان همچنان **غیر فعال** خواهد بود. 

![عکس مربوطه](http://uupload.ir/files/uzft_plat.png)

#### اطلاعات حساب

اطلاعات حساب کاربری شما همراه با امکان تغییر پسورد حساب و **اضافه کردن آیکون اپ خود** همگی در اینجا ذخیره شده است.

#### دسترسی‌ها و توکن‌ها

اطلاعات دسترسی شما مانند شناسه اپ (**App ID**)، نام و پسورد حساب پنل،‌ کلید اس‌دی‌کی (**SDK Key** یا API Key) و توکن دسترسی (**access_token**) در این قسمت قرار دارد. این مقادیری که به شما داده می‌شود در جاهای مختلفی مانند **بخش مقداردهی اولیه در راه‌اندازی چابک** و همینطور استفاده از **API** (با توکن دسترسی) به کار برده می‌شوند برای همین توصیه می‌کنیم جای ‌آن را به خاطر بسپارید.

> `نکته:` دقت داشته باشید که `username` و `password` که در این قسمت است برابر با نام کاربری و رمز عبور حساب پنل چابک شما **نیست**. این مقادیر مخصوص راه‌اندازی SDK شما می‌باشد. 

![عکس مربوطه](http://uupload.ir/files/z1xj_accesstokens.png)

#### پیام خوش آمدید

شما می‌توانید برای هر کاربر جدیدی که اپ شما را نصب کرده است یک **پیام خوش‌آمد کار بگذارید** تا به صورت **خودکار** پس از نصب برای همه ارسال شود.

#### اعلان‌ها

در این قسمت می‌توانید **متن پیش‌فرض اعلان** خود را تنظیم کنید تا موقعی که می‌خواهید پیام اعلان‌دار بفرستید و گزینه متن پیام با متن اعلان یکی باشد را خاموش کرده‌ باشید، این متن برای اعلان به صورت خودکار استفاده خواهد شد.

#### وب هوک

وب هوک در واقع یک کال‌بک HTTP است که وقتی رویداد از پیش تعیین شده رخ می‌دهد شما را از آن مطلع می‌سازد. چابک با این قابلیت به شما امکان می‌دهد که از برخی **ایونت‌ها** (**تحویل پیام**، **نصب جدید**، **کاربر جدید** و **باز شدن برنامه**) در لحظه خبردار شوید.

![عکس مربوطه](http://uupload.ir/files/qlko_webhook.png)

#### ورود فایل

در این قسمت می‌توانید **توکن‌هایتان** را از سرویس‌های **وان سیگنال** و **پوش ووش** به چابک ایمپورت کنید. البته در نظر داشته باشید که قابلیت ایمپورت فقط مخصوص دستگاه‌های **android** و **ios** می‌باشد. برای ایمپورت شما باید در ابتدا توکن‌های خود را در یک فایل CSV از سرویسی که استفاده می‌کردید،‌ اکسپورت کنید و پس از آن در این قسمت پنل، فایل را بارگذاری کنید.

![عکس مربوطه](http://uupload.ir/files/8vi1_import.png)

> `نکته ` : برای ایمپورت موفقیت‌آمیز از **وان‌سیگنال** به چابک، حتما [ مستندات آن را با دقت مطالعه فرمایید](https://documentation.onesignal.com/reference#csv-export).

> `نکته ` : در ایمپورت از وان سیگنال دقت داشته باشید که فیلد‌های `id` ، `identifier` ، `device_type` ، `device_model` و `session_count` **اجباری** و  فیلد‌های `game_version` ، `created_at` ، `last_active` ، `device_os` و `tags`  **اختیاری** می‌باشند.

> `نکته ` : از آن جایی که **تگ‌ها** در وان‌سیگنال به صورت `key/value` می‌باشند اما در چابک به صورت `key`، در صورت ایمپورت، تگ‌ها به صورت `key_value` ذخیره می‌شوند.

#### درخواست حساب عملیاتی
به طور کلی چابک شامل دو محیط می‌باشد: **محیط آزمایشی (sandbox)** و **محیط عملیاتی (production)**. برای انتقال به محیط عملیاتی باید درخواست خود را در همین قسمت ثبت کنید تا چابک پس از تایید درخواست، اطلاعات جدید حسابتان را برای شما تعیین کند.

![عکس مربوطه](http://uupload.ir/files/4i74_production-account.png)
